---
title: Pâinici cu sfeclă roșie și cartofi dulci
date: 2022-04-07T07:12:22.251Z
description: Cea mai dulce pâine numai bună de diversificare
---
Mirosul de pâine caldă care vine din cuptor o atrage pe Mili în bucătărie ca un magnet. Ca să fim sinceri, și nouă ne place. Rețeta de pâinici cu sfeclă roșie și cartofi dulci este și va fi un preparat preferat.

Mili abia trecuse de 6 luni, da deja reușea să ajungă cu mâncarea în gură, așa că ne-am hotărât să încercăm și pâine. Bucățile de pâine sunt foarte bune pentru vârsta asta, sunt moi și pufoase, și au puțină coajă, care îi ajută pe cei mici să se țină de ele - uneori de la mână până la gură e cale lungă.

\## Ingrediente

* o sfeclă roșie (coaptă sau proaspătă)
* 2-3 cartofi dulci
* 400-500g făină
* 200-300ml apă
* drojdie uscată
* ulei de măsline
* 1 ou și/sau lapte



\## Cum facem

Sfecla roșie se găsește gata coaptă în ambalaj. Am aflat că ține destul de mult în frigider, așa că puteți lua cu încredere.

Am tăiat cartofii dulci în bucăți mari și i-am pus la cuptor pe o tavă, timp de 30 de minute. Dacă avem sfeclă crudă, facem la fel și cu ea. 

\> În loc de cuptor, putem să fierbem legumele, dar nu mai adăugăm apă la frământat.

Am blenduit legumele coapte cu 50ml apă (sau fierte, cu 50ml lapte) până când au devenit o pastă fină. Astfel, se amestecă bine cu făina. 

Am amestecat plicul de drojdie cu făina. Am mutat blendul de legume în vasul pentru frământat. amestecat un ou într-un castron, și am adăugat jumătate peste blend. Am văzut că oul ajută să lege aluatul mai frumos. Am pus și o lingură de ulei de măsline. 

\> Nu arunca restul de ou, îl folosim la sfârșit.

Am frământat aluatul cu un mixer planetar, folosind cârligul de frământat. La început folosim cea mai mică viteză, și încorporăm toată făina. Apoi putem trece la o viteză medie pentru 8-10 minute. 

Am urmărit compoziția atent, pentru a putea adăuga puțină apă, sau puțină făină, după nevoie. Aluatul trebuie să se lege unitar după 4 minute, și până la sfârșit trebuie să se adune tot de pe marginile bolului și să se strângă frumos în cârlig. Datorită cantității variabile de apă din legume, mai ales din cartofi, e foarte greu să spui exact câtă apă trebuie, deci la final va fi mereu nevoie de ajustări.

După ce a ieșit aluatul, l-am mutat într-un bol pudrat cu făină și l-am lăsat să crească, acoperit, până când s-a dublat (40-60 min). 

Am luat o tavă cu hârtie de copt, și am format pâinicile. De când a făcut un an, Mili ajută și ea, așa că avem pâinici mari și pâinici foarte mici! 

\> Tip: Dacă vreți o crustă inferioară extra-pufoasă, presărați foaia de copt cu mălai, sau și mai bine, cu făină de porumb.

Am lăsat pâinicile acoperite să crească din nou în tavă 20 min. Am pornit cuptorul cu ventilație la 180 de grade. 

Am uns pâinicile cu oul rămas.

Am lăsat tava în cuptor 30-35 min. 

A bipăit cuptorul, și a început nebunia.

\## Pentru adulți

Atenție să nu frigă!